itam Leo adiit Caloe, (τῆς Καλοητῶν πόλεως,

639 C. B. HASll PR/EFATIO. 640
assequi se non posse. Tametsi in his erratum est ipsius Saxii. Nam cadat jam ejus repre-
hensio in Fabricium, cujus volumina exierunt alterum a. 1714, alterum a. 1726, Guil.
Caveo certe. qui scripsit a. 1688, vitio nequit dari, quod tunc ignoravit quae Pagius a.
1705 erat editurus. Sed ut revertar ad versionem Combefisianam, superfuisse ea videtur
usque ad motum repentinum quo Gallia tota, vergente saeculo superiore, confusa est.
Tunc illa ipsa procella, qua: viros studiis ac doctrinis exquisitioribus claros partim
dejecit de statu omni, partim praecipites perturbavit ex patria; (XVI) quo ﬂatu collegia
litteraria et‘religiosa universa evertit, eodem ut multa alia ingenii monumenta, chartis
reconditis mandata, sic item ultimas reliquias sedulitatis Combcﬁsianae dissipavit, aut
obruit. Certe neque tum cum expilarentur libraria FF. Dominicanorum, neque cum
post surreptiones varias libri inde residui per bibliothecas diversas diriberentur, quid-
quam de repertis Combefisii schedis auditum est, nedum de versionibus Leonis et Pselli;
qua: vel in latebra aliqua ignorata delitescunt adhuc, vel (quod magis est credibile) omnino
hodie interciderunt.
1V. Quare, ubi semel in animum induxeram Leonem in lucem proferre, ﬁeri Oportuit
novam interpretationem ejus Latinam: extra pauca quae supra dixi, in Criticis Pagianis
conservata. Deinde conquisivi qure ad illustrandum scriptorem spectarent. Sed, opera jam
fere prelo parate, perspicere coepi, quantas ejus editio difficultates esset habitura, cum
alias, quas hic. definite edisseri quid attinet? tum magnitudinem impensarum, quibus nec
privati cujusvis unius suppeterent facile copiae, nec certe meae. Accedebat, ut ipse in
Bibliotheca Regia sub id tempus essem occupatissimus, notitiam codd. Greece. ex Italia
recens allatorum conﬁcere conans, qualem de codd. Florentinis Bandinius, de Vindobonensibus
Lambecius ediderunt. Quamobrem, quo saltem intelligerem, quale virorum doctorum
judicium futurum esset de Leone, satis tunc habui, librum sextum, ut erat a me versus,
seorsum speciminis causa in lucem proferre Notice: et Extraz'ts des Mss. de la Bibliothéque du
Rei, etc. VIII, 254 — 296. Neque quidquam posthac preprius est factum, quam ut cogitationem
editionis integrae omnino dimitterem. Aliquot anni cum sic effluxissent, me aliis sollicitudinibus
curisque distento, ecce vir doctus, quo nemo omni antiquitatis septentrionalis memoria
abundantior, nemo in monumentis historiae Russicm examinandis, comparandis, explicandis
acutior aut felicior, Philippus Kaue, Academiae Imperialis scientiarum Petropolitanaa decus et
ornamentum, ultro me litteris mire puris, amicis, candidis adiit, nihilque opinanti commonstravit,
quemadmodum rei pridem instituta: expediri exitus posset. Nempe imperii Russici cancellarium,
etc., ill. comitem Nicolaum DE ROIANZOFF, virum, ut omni magnarum rerum laude cumulatum,
ita natum provehendis liberalibus studiis, cum in manus ejus incidisset specimen (XVII)
Leonis in Notitiis Mss. editum, optare, ut scriptor totus in lucem proferatur: sumptus
necessarios eumdem subministraturum. Miriﬁce igitur delectatus hoc nuntio, multo acrius
exarsi ad cupiditatem edendi operis: ipsiusque illustr. comitis litteris paulo post magis
etiam confirmatus, evestigio orsus sum editionem. Neque aliunde amplissimorum hominum
mihi defuit studium aut voluntas. Nam et vir summus comes DE MONTESQUIOU, Franciae
par, regis Christianissimi consiliarius intimus, cum administrationem interiorem, ut nunc
vocamus, in Gallia haberet, redempto exemplarium, ut aiunt, numero haud exiguo,
expeditissimum reddere totum imprimendi negotium dignatus est: quam ejus voluntatem
ratam fecit post eum eodem munere fungens ill. Dom. comes DECAZES, etc., immortalem
laudem comparans, dum litteras et scientias, omninoque bonas quasvis disciplinas in Francia
ﬂorere atque ornari omni conatu curat : et vir eruditione, auctoritate, virtutibus eminentissimus,
doctrinae Orientalis per orbem terrarum princeps, liber Baro SILVESTER DE SACY, Hector
Universitatis Parisiensis, institutionis publicae constituendae Vvir, ordinis Reg. Legionis honorif, -
praefectus, Academiae Reg. Inscriptt. et litterarr. human. sodal. etc., interventu suo obtinuit, ut
in typographia Regia Leo formulis describeretur. Ita, his auspiciis incepta, biennii spatio ad
exitum adducta impressio est : tardius fortasse quam volebam, obsequi continuo tantis viris
jucundissimum existimans : satis cito, si molem voluminis difficilemque rationem commentarii
characterumque Graecorum spectes.
V. Venio nunc ad ea quae constant de vita Leonis, pauca sane, nec diversa fere ab iis
qum Notitt. Mss. VIII, 257, pridem protul
