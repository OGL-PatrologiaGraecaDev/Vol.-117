
11 DE BASILIANO MENOLOGIO 12
ptis suis exposita codicis raritate, curiosorum desiderium auxit; et Arculii interpretatio haud satis accu-
rata, Graeci textus necessitatem lectoribus ostendit; in hujus praesertim astatis et criticas artis luce, quae ex
interpretationibus ad consulendos textus magis accenditur. Itaque cardinalis Joseph Maria Thomasius,
morum sanctitate et sacra eruditione celeberimus, eum ejus thesauri pretium optime nosset, curas suas
ad illum vulgantium contulit : quod assiduis votis cptavcrat;fecissetque, nisi virum eximium in
clericorum regularium ordine tunc agentem, voluntate institutoque pauperem, impensarum magnitudo
deterruisset. Codicis enim dignitatem supra caeteras laudes commendant quadringentae ac triginta imagi-
nes ab illustribus Basiliani avi artificibus minio depictas, quae sanctorum martyrum, confessorum,
sacerdotum, monachorum, virginum, mulierum, tortorum, tyrannorum, judicum, vestes, arma, sedes,
ornatus; necnon aedium, templorum, tribunalium. structuram, formam, apparatum, oculis exhibent :
quibus aere incidendis et excipiendis non modica vis auri fuisset impendenda.
Sed Clementi XI, pontifici maximo, haec laus reservabatur, ut publicam rem facerel,quae hactenus
magnorum principum fuerant pretiosa eimelia : cujus providentia codicem quovis auro cariorem,
vetustate tamen jam fatiscentem, et picturis prope fugientibus obsolescentem, in pristinum ornatum
reslituit;cujus sumptibus tabulae omnes exceptae fuissent, nisi mors intercessisset. Inchoato Operi
supremam manum imposuere ejusdem successores Innocentius, et Benedictus XIII, quorum ille dum
praeclarum antiquitatis monimentum munificentia sua complectitur, in vivis esse desiit ; hic non tabulas
modo perfecit, sed elegantissimos etiam Graecos typos ad procurandam editionem liberaliter
suppeditavit.
Illud tamen supererat, ut jactura alterius partis, quas jam olim misero intercidit, ad integritatem Opta-
tissimi operis utcunque resarciretur; et adjectis ex aliquo non inferioris aevi manuscripto codice sex pos-
terioribus mensibus, sanctorum si minus tabulas, Vitas saltem per integrum anni circulum digestas,
absolutumque Menologii corpus acciperent sacrarum rerum studiosi. Hoc autem subsidium a domestica
etiam Clementis XI manuscriptorum bibliotheca, lectissimis omnium linguarum monimentis IOCUpletis-
sima, imo vero ab ipsis illius schedis, atque a primis adeo ejus pueritiae exercitationibus impetravi-
mus. Is enim vix annum aetatis decimum septimum egressus, ex vetustis codicibus monasterii Cryptae
Ferratas alteram illam Basiliani Menologii partem, quam periisse litterati viri dolebant,a seinventam,
sua manu Graece descripserat, et accuratissima interpretatione Latinam fecerat: quam etsi modestia
ejus plane singularis diuturnis tenebris Oppressit, publica tamen utilitas diutius latere non patitur.
Mutilo igitur operi semestrem alteram partem illius diligentia conservatam Latineque redditam adiungi-
mus; ut partim ab interitu ereptum, partim e tenebris erutum, partim Latinitate donatum, immortali
ejus nomini posteritas acceptum referat.
Bollandiani socii eruditis tanti adolescentis laboribus aliquot collectionis suae menses locupletarunt,
Graeca sanctorum gesta ad calcem Martii, Aprilis, Maii, et Julii, ex commentariis Albanis adjicientes. Etsi
autem Latinas eorumdem men sium, simul ct Junii atque Augusti, interpretationes idem Clemens XI
confecit ; in ipsius tamen schedis, quae supersunt, Aprilis tantum et Maius integri; Martiipriores viginti;
Junii ac Julii aliquot dies Latine versi, propriaque ejus manu exarati conspiciuntur : reliqui quorsum
cesserint, quove fato aut delitescant aut interierint, incompertum. Monachi Baciliani Cryptae Ferratze
Augustum mensem, qui ex Albano apographo exciderat, aliquot foliis mutilum, ex eodem autographo
Graece, recentioribusque Menologiis Graece supplenles. Latinam ejusdem versionem adornarunt. Caeteros
Martii, Junii ac Iulii dies e Graeco sermone Latinos fecit P,) Petrus Benedictus e SocielaleJesu, Syrus
Maronita, vir Latinis, Graecis, Hebraicis, Syriacis, Arabicisque literis excultissimus, qui ejusdem
Clementis XI jussu, martyrum etiam Persarum historiam ab antiquissimo Syro scriptore exaratam,
aliorumque sanctorum res gestas in praestantissimis codicibus Syriacis descriptas, quos idem pontifex
cx Orientis latebris eductos, una cum pluribus aliis linguarum orientalium selectis manuscriptis,in biblio-
theca Vaticana ad communem utilitatem dedicavit, in Latinum sermonem convertit, easdemque typis
propediem edendas exspectamus.
Quam vero Petri Arcudii nomine Ughcllus vulgavit priorem semestrem Menologii partem, a cl. v.
JOSCPbO δίηιοιὶίο Αεέθωίὶηο sacros. basilicae Vaticanaa presbytero beneficiato, qui eosdem codices orien-
tales in bibliotheca Cleinentino-Vaticana recensuit, castigatam novaque prepemodum interpretatione
donatam edimus :a Graeco enim textu quam longissime distabat, quemadmodum facta collatione perspi-
cuum reditur : multa siquidem ab interprete perperam adjecta vel praetermissa ; quaedam alio prorsus,
quam textus patitur, sensu exposita ; corrupta alicubi sanctorum etiam nomina; ubique demum
paraphrasim potius, quam ﬁdelem versionem cernere est:adeo,ut genuinum Arcudii viri Grmce Latineque
doctissimi fetum esse, eruditi vix crederent, nisi Ughcllus id afﬁrmaret.
In altera semestri parte, quam, ut supra dictum est, Clementi XI debemus, avulsis ob codicis vetusta-
tem nonnullis foliis, dies aliquot desiderantur: nimirum Junii IX, X, XI, Augusti IV, XIII, XIV,
XXVIII, XXIX, XXX, XXXI. Eos ex Menaeis excusis descriptos Latineque versos adjicimus.
Sanctorum imagines, ut in autographo Vaticano conspiciuntur, sic ad vivum tere incisas damus : sunt
enim pretiosa antiquitatis momenta, etsi ab arte pingendi nonnihil recedunt, Pictorum autem nomina,
